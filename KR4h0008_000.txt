# -*- mode: mandoku-view; -*-
#+TITLE: 篋中集
#+DATE: 2015-08-25 00:30:51.046441
#+PROPERTY: ID KR4h0008
#+PROPERTY: BASEEDITION WYG    
#+PROPERTY: JUAN 提要
<pb:KR4h0008_WYG_000-1a>¶
欽定四庫全書　　　　　集部八¶
　篋中集　　　　　　　　總集類¶
　　提要¶
　　　　(臣/)等謹案篋中集一巻唐元結編結有次山¶
　　　　集已著録是集成于乾元三年録沈千運王¶
　　　　季友于逖孟雲卿張彪趙㣲明元季川七人¶
　　　　之詩凡二十四首前有自序稱已長逝者遺¶
　　　　文散失方阻絶者不見近作盡篋中所有總¶
<pb:KR4h0008_WYG_000-1b>¶
　　　　編次之名曰篋中集其詩皆淳古淡泊絶去¶
　　　　雕飾非惟與當時作者門徑迥殊即七人所¶
　　　　作見于他集者亦不及此集之精善葢汰取¶
　　　　精華百中存一特不欲居刋薙之名故託言¶
　　　　篋中所有僅此云爾其沈千運寄秘書十四¶
　　　　兄一首較河岳英靈集所載顛倒一聫又少¶
　　　　後四句亦小有異同而均以此本為勝疑結¶
　　　　亦頗有所㸃定館閣書目謂二十四首皆結¶
<pb:KR4h0008_WYG_000-2a>¶
　　　　作則不然也千運呉興人家于汝北季友河¶
　　　　南人家貧賣履博極羣書豫章太守李勉引¶
　　　　為賓客杜甫詩所謂豐城客子王季友也逖¶
　　　　里籍無考李白獨孤及皆有詩贈之雲卿河¶
　　　　南人或曰武昌人嘗第進士官校書郎今所¶
　　　　傳詩一巻僅十七首而悲苦之詞凡十三首¶
　　　　則亦不得志之士彪頴洛間人杜甫詩所稱¶
　　　　張山人彪者即其人㣲明天水人名見竇泉¶
<pb:KR4h0008_WYG_000-2b>¶
　　　　述書賦季川即結弟元融獨書其字未詳其¶
　　　　故或融之子孫所録如玉臺新咏之稱徐孝¶
　　　　穆歟乾隆四十二年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
#+PROPERTY: JUAN 目録
<pb:KR4h0008_WYG_000-3a>¶
欽定四庫全書　　　　　集部八¶
　篋中集目錄　　　　　　總集類¶
　　沈千運(四首/)¶
　　　感懷弟妹¶
　　　贈史修文¶
　　　濮中言懷¶
　　　山中作¶
　　王季友(二首/)¶
<pb:KR4h0008_WYG_000-3b>¶
　　　别李季友¶
　　　寄韋子春¶
　　于逖(二首/)¶
　　　野外行¶
　　　憶舎弟¶
　　孟雲卿(五首/)¶
　　　古樂府挽歌¶
　　　今别離¶
<pb:KR4h0008_WYG_000-4a>¶
　　　悲哉行¶
　　　古離别¶
　　　傷懷贈故人¶
　　張彪(四首/)¶
　　　雜詩¶
　　　神仙¶
　　　北逰還詶孟雲卿¶
　　　古别離¶
<pb:KR4h0008_WYG_000-4b>¶
　　趙徵明(三首/)¶
　　　回軍跛者¶
　　　挽歌詞¶
　　　思歸¶
　　元季川(四首/)¶
　　　泉上雨後作¶
　　　登雲中¶
　　　山中曉興¶
<pb:KR4h0008_WYG_000-5a>¶
　　　古逺行¶
#+PROPERTY: JUAN 原序
<pb:KR4h0008_WYG_000-6a>¶
篋中集原序¶
元結作篋中集成問曰公所集之詩何以訂之對曰風¶
雅不興幾及千嵗溺於時者世無人哉嗚呼有名位不¶
顯年壽不將獨無知音不見稱顯死而已矣誰云無之¶
近世作者更相沿襲拘限聲病喜尚形似且以流易為¶
詞不知喪於雅正然哉彼則指咏時物㑹諧絲竹與歌¶
兒舞女生汚惑之聲於私室可矣若今方直之士大雅¶
君子聽而誦之則未見其可矣吳興沈千運獨挺於流¶
<pb:KR4h0008_WYG_000-6b>¶
俗之中强攘於己溺之後窮老不惑五十餘年凡所為¶
文皆與時異故朋友後生稍見師效能佀類者有五六¶
人嗚呼自沈公及二三子皆以正直而無祿位皆以忠¶
信而久貧賤皆以仁讓而至喪亡異於是者顯榮當世¶
誰為辨士吾欲問之天下兵興於今六嵗人皆務武斯¶
為誰嗣已長逝者遺文散失方阻絶者不見近作盡篋¶
中所有總編次之命曰篋中集且欲傳之親故冀其不¶
忘於今凡七人詩二十四首時乾之三年也(闕/)¶
